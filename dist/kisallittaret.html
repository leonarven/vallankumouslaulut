<article><header><h1>5. Kisällittäret</h1></header><section>Järjestötoiminta kasvatti meidät
työväen tyttäret railakkapäät
Suru ei synkkänä sieluja peitä
ja meitä ei peljätä myrkyiset säät
Kuljemme työväen taistelun teitä
ja taistelukentillä meillä on häät

Muilla on muistoja päivistä hellistä
aamuista auringonkoittoineen
Ähkyvät turhasta tunnelmavellistä
kuutamotansseista soittoineen
Meillä on muistoja vankilaselleistä
työväen taistoista voittoineen

Muilla on mielessä prinssit ja kreivit
oppineet maljoja maistelemaan
Meillä on taskussa punapojan breivit
ja yhdessä lähdemme taistelemaan
Meillä on oppineet sulhaset, heilit
valkoisten ruutia haistelemaan

Eikä nämä tyttäret karkuhun juokse
luokkamme käsky kun kutsuen soi
Meille on tuttua taistelun tuokse
pelkoa emme me tuntea voi
työväen taistelu teidänkin luokse
laululla lastatun sakkimme toi

Emme me turhasta suutamme soita
kutsumme kaikkia yhtehen näin
Muutoin ei työväki herroja voita
kuin käymällä vahvasti vastahan päin
Muutoin ei työssämme aurinko koita
työväen luokalle kirkkahin säin
</section></article>