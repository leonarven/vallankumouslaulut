<article><header><h1>Agit Prop: United Fruit</h1></header><section>Kun pasuuna oli soinut
Ja kaikki oli valmista maan päällä
Jahve jakoi maailman

Osansa saivat Coca Cola incorporated
Kaivosyhtiö Anaconda
Ford Motors
Ja sen sellaiset

The United Fruit incorporated varasi itselleen mehevimmän, minun maani
Keski-rannikon, Amerikan suloiset uumat
Se risti alueensa uudelleen yhdistyneiksi banaanivalloiksi

Ja vainajien leposijoille
Laajan maan valloittaneiden rauhattoimien sankareiden ja lippujen
Vapauden päälle, se perusti koomisen oopperansa

Polki maahan kirjoittamattomat lait
Jakeli Caesarin seppeleitään, lietsoi kateutta
Houkutteli puolelleen diktatuurin kärpäset

Kärpäs- Trujillot
Kärpäs- Tachot
Kärpäs- Cariat
Kärpäs- Martinezit
Kärpäs- Ubicot

Köyhän veren ja marmeladin tahrimat kärpäset
Kärpäset, jotka surisevat kansan hautojen yllä
Sirkuskärpäset, viisaat tyrannian viekastamat kärpäset

Verenjanoiseen kärpäsparveen purjehtii The Untied Fruit
Ja ahtaa kahvin ja hedelmät laivoihinsa
Jotka lipuvat tiehensä
Kuin tarjottimet kukkuroillaan hukkuvan maamme aarteita

Ja samanaikasesti satamien sokerikuiluissa käpertyy intiaani
Elävältä sarastuksen huuruihin
Ratas, ruumis, nimetön esine, varissut numero
Kuolleen hedelmän mätänemään viskattu terttu
Ratas, ruumis, nimetön esine, varissut numero
Kuolleen hedelmän mätänemään viskattu terttu
Kuolleen hedelmän mätänemään viskattu terttu
Mätänemään viskattu terttu
</section></article>