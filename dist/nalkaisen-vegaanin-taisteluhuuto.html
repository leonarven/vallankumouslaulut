<article><header><h1>28. Nälkäisen vegaanin taisteluhuuto</h1></header><section><i>(sävel: Varshavjanka, san. KSVN)</i>

Sitsarikansalle särvintä suokaa,
oikeudet eläinten mielessä on.
Onni on maistella vegaaniruokaa,
lautanen eessämme on lihaton.
Täällä me nostamme kattilat pöytään,
syömään nyt pallerot kutsua voi.
Puolesta kurnivain massujen vaateen,
käymme ja kaikille laulumme soi

;.; Aattemme oikean, reilun ja luomun,
puolesta nälkäiset eespäin mars.;.;

Kauhulta maailma silmänsä sulkee,
porsaalta tuottaja äidinkin vei.
Ilkkuen pamput ja lobbarit kulkee,
sellaista kauemmin sallita ei!
Vääryyttä vastaan me yhdessä käymme,
härkistä pannussa paistellaan, oih!
Vaikkakin lihaanit pyörtyisi siitä,
vuoksemme eläimet kuolla ei voi!

;.; Aattemme oikean…;.;

Karsinat, navetat pirstoiksi lyömme,
tuotannon kahleet näin katkomme me.
Vaikea joskin on uudistustyömme,
eläin onnen on ehtona se.
Siksipä rohkeina muutoksen teille,
voitto on eessämme, väistämätön.
Muutosta kaipaa myös planeetta maamme,
nykyinen suunta on kestämätön.

;.; Aattemme oikean…;.;
</section></article>