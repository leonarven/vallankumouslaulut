<article><header><h1>10. Esko Kulonen</h1></header><section>Esko Kulonen oli työläinen 
Nokian paperitehtaalla, käärepaperiosastolla.
Kymmenen vuotta hän uurasti, papereita öljysi, 
joihin hedelmät hehkuvat käärittiin turvaan lialta.

Esko Kulonen oli työläinen 
Nokian paperitehtaalla, käärepaperiosastolla.
Palkka juoksi laiskasti, mutta juoksi kumminkin. 
Sillä hän eleli aavistamatta, mikä odotti.

Esko Kulonen oli työläinen 
tehtaan myrkkyjen seassa, jotka ei herroja rasita.
Vuoden aikana kahdesti lääkäri Kulosen tarkasti. 
Viimeksi syyskuussa tutkittiin, täysin terveeksi todettiin.

Esko Kulonen oli työläinen
 tehtaan myrkkyjen seassa, jotka ei herroja rasita.
Marraskuussa Kulonen mennytkään ei tehtaaseen, 
vaan joutui sairasvuoteeseen ja joulukuussa kuoli

Esko Kulonen oli työläinen
tehtaan myrkkyjen seassa, jotka ei herroja rasita.
Maksa ja aivot kasassa, munuaiset hajalla, 
luuydin myös oli vialla, tämä työstään palkkana.

Esko Kulonen oli työläinen 
toisen miehen tehtaassa, tehtaan myrkyille alttiina.

Esko Kulonen oli työläinen. 
Hän on yksi monista, hän ei ole ainoa.
</section></article>