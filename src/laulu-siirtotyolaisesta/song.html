Juna hiljaista miestä kuljettaa.
Mitä miettii se mies? Mihin matkustaa?
On ruskea salkku ja takki,
kumisaappaat ja lippalakki.

Juna hiljaista miestä kuljettaa.
Kuka onkaan se mies? Mikä on se maa
Se, missä saa katsella yötöntä yötä,
vaan aikuinen mies on vailla työtä?
Ja siihen se loppuu se vapaus.
Vai onko hän poikkeustapaus?

Ja pilvet ne kauaksi kiikkuvat,
joet vierivät, lepikot liikkuvat.
Jää velkainen talo ja nälkäiset mahat.
Saa lapion myydä, kun loppuu rahat.
Niin viskovat ne työmiestä riskiä
kuin pikkuista, kurjaa piskiä.

Juna hiljaista miestä kuljettaa,
ja matkan pää on siirtotyömaa.
Oi, armas Suomi, mitä hälle se antaa?
Hän parakin luona patjaa kantaa, ei paljoa puhu,
vaan takanansa on monta muuta; kokonainen kansa.
