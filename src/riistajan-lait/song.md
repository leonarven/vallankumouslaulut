Raha ei sikiä pankeissa, työläinen!
Se syntyy sinun työstäsi työläinen!
Sinun ja eukkosi raadannasta porvari kiskoo miljoonansa
Ja minne ne miljoonat sijoitetaan,
kas sitä ei duunari tietää saa.

Se on harvojen etuoikeus
Se on porvarivaltion salaisuus
Se on kultapossuporvareiden karsinasalaisuus.

Ne luulevat sinua tyhmäksi, työläinen!
Ne syöttävät sinulle valheita, työläinen!
Kun porvarihallitus vakauttaa sen työläinen maksaa palkastaan
Ja kun voitto on valunut porvarin taskuun
ja suhdanne äkkiä kääntyy laskuun
Hinnat nousevat taivaaseen kuin kirkkoherran rukoukset.

Se on kapitalismin laki
Se on riistäjän rautainen laki.
Se on suomalaisen kultapossukapitalistin laki.

Ne pelkäävät sinun voimaasi, työläinen!
Ne tahtovat hajottaa rintamasi, työläinen!
On patukka-armeija valmiina sinun taistelutahtosi murskaamaan
Ja ne eivät epäröi lyödä
Ja ne eivät epäröi tappaa.

Se on luokkapoliisin laki
Se on riistäjän rautainen laki
Se on suomalaisen kultapossukapitalistin laki.

Olet Suopon mustalla listalla, työläinen!
Olet porvariherroille vaarallinen, työläinen!
Kun luokkasi lähtee liikkeelle, niin riistäjä lentää perseelleen
Tai vieläkin kauemmaksi
Kanarian saarille asti.

Ja jos et pidä varaasi, se rosvoaa sinun rahasi
Ne suuret suhdannevoitot, sinun hielläsi tuotetut voitot.

Sillä riisto on porvarin laki
Se on porvarivaltion laki
Se on suomalaisen kultapossukapitalistin laki.

Pidä silmäsi auki ja kuuntele, työläinen!
Älä luota porvarilehdistöön, työläinen!
Älä luota pappiin, poliisiin, älä pääoman renkien lupauksiin
Älä anna riistäjän päättää, älä tarjoa varkaalle kättä.
Sillä sinun on muutettava
Tämä maa ja maailma
Ja sinun on taisteltava oman luokkasi puolesta!
Ja sinä, vain sinä voit antaa suunnan ja tarkoituksen
Luokkasi taistelulle ja viedä sen päätökseen!
Se on sosialismin laki, se on luokkataistelun laki.
Se on luokkatietoisen työväenluokan yhteinen tahto ja laki.
