Köyhä Suomen kansa katkoo kahleitansa
Kärsimysten malja se jo kukkuroillaan on
Raakaa sortovaltaa vastaan
Nostaa maasta armeijastaan
Jalon kansan parhaat pojat taistohon

Hallitus on vankka. Kätyrlauma sankka
Se kauhuntuskaa levittää yli onnettoman maan
Urhojansa kansanvalta työntää esiin kaikkialta
Elämästä kuolemasta kamppaillaan.

Virkavallan huolena vankilat ja tuonela
Tutkimatta hirttäminen mestaus
Kumouksen sankari sydänveren antavi
Kallis ompi vapauden lunastus

Kiihtyy yhä taisto. Vapauden vaisto
Köyhälistön keskuudessa kasvaa vaan.
Eipä auta hallitusta piinat kidutus ja tuska
Urhot kaatuu vapauden laulu huulillaan

Kuinka kauan siellä teurastusta vielä
Kestää kunnes kansalla on vapaus
Ei nyt taiston tuoksinassa
Tiedä kumpi voittamassa
Vallankumous vaiko taantumus

Kumouksen myrskyt, kapinat ja tyrskyt
Riehuu valtakunnan äärest äärehen
Siellä hirmuhenget saavat sydänverta janoavat
Särpiellä hurmejuomat kanssa korppien

Kylvömme kun tehdään, kasvaa kerran tähkään
Sadoin kerroin kirkkahampi onnen aika uus
Silloin Suomen kansanvalta
Kiittää sankarlapsiansa
Ilonkyyneleitä palkaks' saapi sankaruus
