Kolme pikku miestä lumessa tallustaa. He menevät lakkokeittiölle hakemaan keittoaan
Talvi on ollut leuto ja lämmin muutenkin, kun kapitalisti työläisluokan taisteluun ahdisti.


Kolme pikku miestä oppi luottamaan, niihin joiden kanssa he jakavat keittonsa.
Vuonna kahdeksantoista vesivelliään, söivät työläislapset ja joskus ei sitäkään.

Miten monta pikku miestä nälkään tapettiin, kun äidit vietiin leireihin ja isät ammuttiin.
Kolme pikku miestä lumessa tallustaa, pian luokkataistelussa heidätkin karaistaan.


Kolmekymmenluvulla oli valta porvarin. Ja hätäaputöissä silloin kansaa koeteltiin.
Ei ollut oikeutta työväenluokalla, kun suojeluskunnat ja poliisit pian lakot mursivat.


Ja työläislapset ryystivät sitä vesivelliään ja sekaan pantiin perunaa ja joskus ei sitäkään.
Monta pikku miestä muuttaa Tukholmaan, kun Suomi ei anna työtä eikä päästä asumaan.


Neljäkymmenluvulla kuseen jouduttiin, kun porvaristo tahtoi siirtää rajan Uraliin.
Kolmen pikku pioneerin toiminnanohjaaja, on toveri, joka kertoo heille totuuden sodasta.


Kolme pikku miestä kuulivat koulussaan, että lakko, pirun keksintö, vie turmioon isänmaan.
Pikku pioneerit tietävät kuitenkin, että kapitalistin mielivalta se lakkoon pakotti.


:,: Kolme pikku miestä lumessa tallustaa. Jo vuonna seitsemäntoista he lähtivät kulkemaan.
Vuonna seitsemänkymmentäyksi yhä porvari hallitsee, mutta työväenluokan hallussa ovat maailman valtatiet. :,:
